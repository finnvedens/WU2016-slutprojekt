# WU2016-slutprojekt
Detta projekt är slutexaminationen i kursen. I uppgiften ska du skapa en webbplats för någon organisation t.ex. ett företag, en förening eller en skola/utbildning. 
Det behöver inte vara ett verkligt företag eller förening utan du kan hitta på en organisation. Du får även skapa webbplatsen åt ett verkligt företag - men i så fall måste det vara i samarbete med dem så du kan använda deras namn och varumärke. Du får alltså inte skapa en webbplats där du berättar om dig själv, en annan person eller ett intresse. Det måste finnas en organisation som äger webbplatsen och en tydlig målgrupp som ska specificeras.

##Arbetsgång.

Det finns tre dokument som ska lämnas in i detta projekt.
1.	En planering
2.	HTML+CSS kod till webbplatsen
3.	En rapport

##1: Planering.
Använd planeringsmallen. Detta innebär att du:
•	gör en analys av webbplatsens målgrupper
•	titta på liknade sidor för att se hur de ser ut samt vad de har för innehåll/funktionalitet
•	intervjua två personer som representerar målgruppen
•	ta fram en kravspecifikation
•	ta fram en wireframe prototyp för organisation, struktur, navigering och layout.
##2: Webbplatsen.
Webbplatsen skapas med HTML och CSS (och möjligtvis en aning Javascript).  Här får du ”låna” kod från andra webbplatser och använda er av HTML/CSS som vi har diskuterat – men du måste förstå vad det är du gör och hur det funkar!
Ni ska använda Webstorm som IDE och kontinuerligt pusha ert projekt till GitHub. Detta försäkrar delvis att era projekt kan inte tappas bort, delvis att jag kan lätt följa er arbetsgång.
När du har kommit en bit på vägen ska du göra ett användartest. Resultaten av detta test ska du använda för att bestämma kring eventuella förändringar.
Tänk på att för att få högre betyg måste alla sidorna vara validerade (både HTML och CSS) och uppfyller krav för bra tillgänglighet.
##3: Rapport
I rapporten ska du ha med:
•	en översiktlig beskrivning av hur du arbetat med uppgiften och hur du lagt upp din webbplats.
•	kravspecifikation baserad på beställningen och analys av område och målgrupp.
•	beskrivning av användartestet - hur det genomfördes, vad resultatet blev och vilka förändringar du gjort.
•	utvärdering mot kravspecifikationen, där du själv går igenom kraven och förklarar hur de uppfylls av prototypen eller motiverar varför de inte är uppfyllda.
Samtliga delar ska lämnas in för att få betyg. När du är klar komprimera alla 3 delar (planering, webbsidan, rapport) i en mapp och ladda upp dem till Fronter. 
Lycka till!
//Andrew


